<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="styles.css">

  <style>
    .fixed-box {
      width: 700px;         /* Fixed width */
      height: 400px;        /* Fixed height */
      overflow: auto;       /* Scroll if content overflows */
      padding: 10px;        /* Optional spacing inside */
      border: 1px solid #474747;
      font-family: sans-serif;
      font-size: 14px;
      background-color: #51b3da;
    }
  </style>
</head>

<body>
    <header>
        <nav> 
            <ul>
                <li><a href="index.html">Domů</a></li>
                <li><a href="3.html">Díla</a></li>
                <li><a href="dan.html">O Autorovi</a></li>
            </ul>
        </nav>
        Krátká povídka
    </header>
    <div class="fixed-box">
    <p class="highlight">
        Toho deštivého večera bylo město téměř liduprázdné a tahle čtvrť na
        jeho severním okraji na mě působila poněkud nevlídně a cize. Tramvaj,
        kterou jsem sem přijel, už mizela v dálce a já jsem zůstal na malém
        náměstíčku sám. Na opačném konci jedné z ulic, které sem ústily, jsem v
        šeru rozeznával obrysy nějakého atletického stadionu. Tady na mě měla
        čekat ta osoba, ale stálo tu jen taxi s podřimujícím řidičem. Nervózně
        jsem přešlápl a potáhl z cigarety. <br>Kabát, který jsem si k sobě tiskl, už
        začínal propouštět chlad večera, nedbajíce na mé rozklepané tělo.
        Rozhlédl jsem se kolem, jen abych nespatřil nic, kromě rozmrzelých
        domků a pár stromů obklopujících sochu uprostřed náměstí, ohýbajících
        se ve větru. Taxi odjelo a nechalo mě samotného v ponuré noční
        atmosféře maloměsta. <br>Proč jsem sem přišel? Proč jsem nezůstal
        v pohodlí a teple domova? Předmět, jež jsem od dotyčné osoby měl
        koupit byl příliš neobyčejný, aby byl prodáván. Ještě takhle lacino.
        Naštvaně jsem odhodil nedopalek do koše a málem se mi zastavilo
        srdce. Pod světlem blízké lampy stála postava, o které bych přísahal, že tam
        nebyla, když jsem se otáčel ke koši. Zaklel jsem a udělal pár kroků
        směrem k postavě. Každý krok, který jsem udělal, udělala i ona směrem
        ke mně. Ježily se mi chlupy na zátylku jen z pohledu na ni. <br>Byla celá
        černá, nedokázal jsem rozeznat žádné detaily z neprůhledné masy.
        Každý pohled, jež jsem jí věnoval jako bych se vpíjel hlouběji a hlouběji
        do té černočerné díry v prostoru, do hmoty tak tmavé, že i světlo z lampy
        kolem ní, jakoby se strachovalo dopadnout na temný povrch. Na chvíli
        jsem zaváhal, nemám utíkat? Zachvěl jsem se při dalším pohledu na
        postavu a zastavil se, ona udělala to samé. Přitiskl jsem k sobě pevněji
        kabát, zdálo se mi to, nebo ten chlad šel od té bytosti? Zhluboka jsem se
        nadechl a rozhlédl se. Nikde nebylo ani človíčka. To nebylo v tuto hodinu
        nic neobvyklého, ale.. bylo v tom něco většího a strašlivějšího.
        Nepochopitelné ticho, rozléhající se po náměstí. Ani ten nejmenší zvuk,
        ani závan větru. Jen černočerná tma všude kolem té jedné lampy.
        Počkat! <br>Uvědomil jsem si. vždyť svítí jen ta jedna lampa! Co se tady
        děje? A tramvaj už taky nejela dobrých půl hodiny! Rozklepal jsem
        se ještě více, nyní s tím však zima neměla nic společného. Čirá hrůza
        mě pohltila, když jsem se otočil zpět na postavu, která tam již nestála.
        Okamžitě jsem se začal jako šílený rozhlížet a hledat jí všude kolem.
        Najednou ticho prořízlo skřípaní kol brzdící tramvaje. Lampy svítily. Vše
        bylo tak jako předtím. Až na jednu věc. Dva metry přede mnou stál malý
        černý Kufřík. Ten Kufřík byl stejně černý jako postava, jež ho tam
        s největší pravděpodobností nechala. Pomalu jsem se ke Kufříku
        přibližoval. Opatrně po malých krocích. Kufřík jako kdyby se mi vysmíval
        <br><br>
        tam stál a pokřivoval světlo, dopadající na něj z nyní již fungující lampy.
        Když jsem stál přímo u něj, pohltil mě zvláštní pocit posvátnosti. Vzápětí
        se pocit změnil na něco temnějšího, místo posvátnosti tu byla jakási
        zvrácenost a špatnost. Chvíli jsem váhal, ale nakonec jsem kufřík rychle
        popadl a spěchal pryč z náměstí.<br>
        Nejel jsem tramvají. Ani jsem si nezavolal taxi. Šel jsem svižným,
        nejistým krokem k domovu. Celou cestu jsem měl pocit, jako bych byl
        sledován. Jako by na mě koukaly stovky očí a zarývaly se do mě
        uhrančivým pohledem. Několikrát bych přísahal, že na konci postranní
        uličky byla temnota o něco temnější, než by měla být. Jednou jsem
        dokonce uviděl černou postavu v okně těsně před tím, než se zatáhl
        závěs. Ale to byla jen má představivost. Určitě. Nic jiného. V poslední
        době jsem býval vážně unavený a poslední noc jsem skoro nespal. To
        bylo ono! Mám jen halucinace. I ta událost na náměstí měla určitě
        rozumné vysvětlení.. jen musím trochu přemýšlet a dojde mi to. určitě.
        Takovéhle věci se nedějí. To tedy ne. Málem jsem se až zasmál nad
        svojí hloupostí a přebujelou představivostí. Neopouštěl mě však žádný
        z pocitů, které jsem doteď prožíval. A po chvíli jsem již podruhé tento
        večer zažil ten pocit naprostého zděšení, když jsem v dálce spatřil
        temnou postavu, kráčející mi naproti. Zastavil jsem se, ale tentokrát
        postava šla dál. A přibližovala se. <br>Stál jsem hrůzou naprosto neschopný
        se pohnout. Cosi se mihlo v temné uličce napravo ode mne. Krysa, určitě
        to byla krysa. V okamžení mě vyvedlo z omylu další stvoření vycházející
        z uličky. Vypadalo.. jinak než to, co mi dalo Kufřík, který nyní křečovitě
        držím ve své zpocené dlani. Postava, se kterou jsem se setkal dříve
        působila jistým dojmem elegance. Tohle však bylo jiné. Jeho humanoidní
        tvary, jak kdyby držely jen z donucení a co chvíli by se měly doslova
        roztéci. Jeho tělo se roztékalo a nechávalo za sebou cestičku černé,
        bublající tekutiny. A já tam jen stál a čekal. Viděl jsem, jak se ke mně
        přibližuje, jak se zastavila postava jdoucí ulicí, otočila se a svižným
        krokem odešla. Já však stále zůstával na místě, neschopen se pohnout.
        Neschopen vykřiknout. Neschopen myslet. Jediné, co jsem viděl byl
        pulzující obličej té nechutné kreatury. To byla jediná věc, na kterou jsem
        se dokázal soustředit. Nic víc zde nebylo. Byl to celý můj svět, nic
        dalšího jsem nevnímal. Vpíjel jsem se hlouběji a hlouběji do černé tváře
        té stvůry, rozeznávaje její rysy, jak se přibližovala. A pokud na ní
        doposud bylo něco lidského, nyní to zmizelo a zbyl jenom teror, strach a
        znechucení. Potom se to stalo. Ta věc natáhla ruku, dotknuvše se mého
        ramene. Její dotek byl podivně uklidňující. <br>A jak po mě stékala černá
        
        tekutina opadl ze mě strach. Smířil jsem se s osudem, s kreaturou, co
        stála přede mnou. Už mi nepřišla odpuzující. Bylo to něco naprosto
        přirozeného a dokonalého. Poté mne pohltila černá hmota a v agonii
        jsem upadl do bezvědomí.<br>
        Stál jsem na náměstí. Svítila jen jediná lampa a všude kolem mě bylo
        mrtvé, nepřirozené ticho. Na náměstí se mnou stála jen jediná osoba,
        zrovna otočená ke koši. Otočila se a spatřila mě, stojícího pod lampou.
        Úděs v očích dotyčného byl nepopsatelný. Něco mi na té situaci
        připadalo podivně povědomé. Zvláštní. Každopádně když ke mně
        dotyčný vykročil, udělal jsem i já krok směrem k němu.
    </p>
    </div>
    <footer>
        <span id="leftcenter">
            <br>Více se dočtete v <a href="dan.html">Biografii</a>.
        </span>
    </footer>
</body>
</html>